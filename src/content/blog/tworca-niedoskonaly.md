---
slug: "tworca-niedoskonaly"
meta:
  title: "Twórca niedoskonały strony www"
  description: "Istnieje wielu twórców źle wykonujących strony www. O czym wielu twórców stron nie wie, zapomina lub zamiata pod dywan?"
title: "Niedoskonały twórca strony"
subheading: "O czym wielu twórców stron nie wie, zapomina lub zamiata pod dywan"
leading: "Są takie rzeczy, o których wielu twórców stron nie wie, zapomina lub celowo o tym nie mówi."
image:
  src: "tworca-stron-www.webp"
  alt: "Osoba tworząca strony internetowe"
categories:
  - www
knowledgeBase: true
relatedPosts:
  - najczestszy-blad-na-stronie
  - samodzielna-strona-dlaczego-nie
date: "2024-08-03"
draft: false
---

Oczywiście nie jest to zawsze spotykane i są twórcy, którzy swoją pracę wykonują z pełnym zaangażowaniem, a dodatkowo posiadają ogromną wiedzę. Mówimy tutaj jednak o innych przypadkach.

## 1. Dlaczego coś może nie grać?

Czasami być może wynika to po prostu z niewiedzy Twojego specjalisty.

Jednak, Ty jako osoba zielona w temacie stron internetowych (zwłaszcza w kwestiach technicznych) o wielu rzeczach masz prawo nie wiedzieć. Jest to niestety okazja dla nieuczciwego Twórcy by więcej zarobić lub zarobić tyle samo, ale mniej się napracować.

## 2. Co możesz nie wiedzieć? Co może być nie tak?

To tylko niektóre kwestie, które zdarzają się naprawdę często.

### 2.1. Kwestia ściągania ruchu na stronę

Strona www wymaga dodatkowego wysiłku, czasu i kosztów, by ściągnąć na nią ruch internetowy. Oczywiście przy dobrze wykonanej pracy, po pewnym czasie ruch organiczny także będzie widoczny, ale nie można oczekiwać fajerwerków. Trzeba mieć strategię i dalej działać i się rozwijać, bo bez tego będzie ciężko. [Zobacz sposoby pozyskiwania ruchu](/blog/pozyskiwanie-ruchu-internetowego/).

### 2.2. Bezpieczeństwo.

Zdecydowana większość twórców korzysta z wordpressa jako bazy technologicznej do projektu strony internetowej. Wordpress jest bardzo popularny, wygodny, ale ... mało bezpieczny, zwłaszcza jeśli nie zadba się odpowiednio o jego bezpieczeństwo, higienę i aktualizacje. Niektórzy instalują wiele wątpliwych wtyczek i narzędzi oraz nie przestrzegają nawet podstawowych zasad bezpieczeństwa.

### 2.3. Opieka techniczna i aktualizacja.

Korzystając z systemu wordpress trzeba pamiętać o regularnych aktualizacjach systemu i czynników składowych. To nie tylko kwestia funkcjonalności i szybkości, ale przede wszystkim bezpieczeństwa. Strona www w technologii wordpress pozostawiona samej sobie, bez aktualizacji, staje się niebezpieczna.

### 2.4. Prostota, przjrzystość, wartość.

Osoby bez wiedzy i doświadczenia, także w tematyce UX (doświadczeń użytkownika), często skupiają się na rzeczach nieistotnych i dodają elementy dziwne i pstrokate, które tylko niszczą ogólny obraz strony. Mniej znaczy więcej. Liczy się treść i wartość jaką to daje klientowi.

### 2.5. Lokalne ładowanie czcionek i ikon.

Myślę, że niewiele osób korzystających z tzw. page builderów w obrębie wordpressa zajęło się kiedykolwiek tematem lokalnego ładowania czcionek i ikon. Tymczasem jest to temat bardzo istotny z punktu widznia nie tylko szybkości działania, ale także i praw autorskich i GDPR.

### 2.6. Poprawność techniczna.

Jak to dobrze, że nie widać tego, co jest pod maską. Co jednak jeśli prowizorka kiedyś się zepsuje albo coś trzeba będzie zmienić? A co jeśli algorytmy wyszukiwarki to jednak widzą i źle oceniają? Wiele osób nie ma zielonego pojęcia co wyklikuje w kreatorach stron internetowych, po co to jest, dlaczego i jakie być powinno.

## Podsumowanie.

Każda strona www skrywa za sobą wiele technicznych tajemnic. Nie wiemy tylko czy są tam celowo czy z przypadku.
