---
slug: "cena-strony-www"
meta:
  title: "Koszt strony internetowej - Co wpływa na cenę?"
  description: "Poznaj czynniki wpływające na koszt strony www. Dowiedz się, dlaczego ceny sięgają od kilkuset do kilkudziesięciu tysięcy złotych."
title: "Ile kosztuje strona www?"
subheading: "Poznaj kluczowe czynniki wpływające na cenę strony www."
leading: "Cena strony internetowej to temat, który budzi wiele pytań. Oferty mogą się wahać od kilkuset złotych do kilkudziesięciu tysięcy. Jakie są przyczyny tych różnic? Czy warto inwestować w droższe rozwiązania? W tym artykule przyjrzymy się czynnikom, które wpływają na koszt stworzenia strony www."
image:
  src: "cena-strony-www.webp"
  alt: "Kalkulator z wyceną strony www"
categories:
  - www
knowledgeBase: true
relatedPosts:
  - ukryte-koszty
date: "2024-08-03"
draft: false
---

## Cena strony www - skąd te różnice?

Cena zależy od wielu czynników i tak można znaleźć oferty za 200-300zł, a także za 5.000zł, 10.000zł czy 50.000zł i wiele więcej. Dzisiaj stronę internetową można utworzyć także samodzielnie, często za darmo lub bardzo małym kosztem bezpośrednim, ale są inne [ukryte koszty i pułapki](/blog/ukryte-koszty/), które istnieją także w przypadku bardzo tanich lub nieprzemyślanych ofert.

## Czynniki wpływające na koszt strony internetowej.

Pomijając aspekty takie jak lokalizacja, doświadczenie i wielkość firmy (freelancer lub agencja), cena strony www jest elementem zależnym od wielu zmiennych.

### Potrzeby i problemy.

Czy wykonawca strony realizuje tylko kwestie techniczne, czy popatrzy szerzej na cały biznes i pochyli się nad celem strony www, do którego będzie dążyć realizacją projektu. Wielu twórców ślepo korzysta z gotowych szablonów i nie realizuje poprawnie potrzeb klientów i nie rozwiązuje ich problemów.

Zdarza się, że współpraca zaczynająca się od strony internetowej, przeradza się w szerszą pomoc, poczynając od analizy biznesowej, a kończąc na pomocy w zakresie marketingu internetowego (wizytówka firmy w Google, media społecznościowe). Takie oferty mają wyższą wartość i jakość.

### Technologia tworzenia.

Znaczenie w kontekście ceny strony www może mieć technologia wytworzenia. Wordpress (darmowy czy płatny motyw i zestaw narzędzi), webflow (płatny abonament), czy może gotowe rozwiązania typu saas (np. webwave). Po drugiej stronie są rozwiązania w pełni kodowane, które z reguły kosztują więcej, bo są bezpieczniejsze, szybsze i w pełni elastyczne.

### Baza projektowa. Szablon czy projekt dedykowany?

Cena strony www mocno zależy od tego, czy wybieramy gotowy szablon czy projektowany będzie dedykowany układ graficzny. Druga opcja jest droższa, ale z pewnością lepiej odpowie na nasze potrzeby. Koszt wiąże się z większą ilością pracy.

### Ilość i jakość tworzonej treści i materiałów.

Tutaj sprawa wygląda różnie. Niektórzy twórcy stron oczekują, że to klient dostarczy wszelkich materiałów odnośnie tekstów, zdjęć i grafik. Inni z kolei starają się w tym klienta wyręczyć za dodatkową opłatą. Druga opcja jest bardziej kosztowna, ale często lepszej jakości, dzięki doświadczeniu. Tworzenie wysokiej jakości treści i materiałów jest trudne i czasochłonne.

### Wielkość strony.

Naturalnie znaczenie ma sama wielkość strony www (ilość podstron), bo wpływa to na oba powyższe czynniki - ewentualny projekt graficzny (więcej do zaprojektowania) i ilość materiałów do przygotowania. Większa strona to zawsze więcej pracy.

### Dodatkowe funkcjonalności.

Każda strona jest nieco inna i czasami wymagane lub polecane są dodatkowe funkcjonalności (np. specjalistyczny kalkulator, formularz oferty), które są bardziej zaawansowane, a co za tym idzie podwyższają koszt realizacji.

### Dodatkowe prace.

Nie sposób nie uwzględnić dodatkowych prac, które nie zawsze są podejmowane. Mowa np. o analizie i optymalizacji SEO i wydajności, dodatkowych zabezpieczeniach, integracji narzędzi (np. Google Search Console i Google Analytics), konfiguracja hostingu, kopii zapasowych, kont pocztowych, itp. To są rzeczy, o których często nie pamiętamy lub być może nawet nie wiemy, a w wyższej cenie często są one zawarte.

### Opieka i rozwój.

Po realizacji strony www zazwyczaj przychodzi czas na jej opiekę i rozwój, choć to pierwsze zależne jest od technologii wykonania, a to drugie występuje częściej, choć są strony, które raz stworzone nie są potem rozwijane. Te prace zazwyczaj są jednak rozliczane osobno.

## Podsumowanie.

Cena strony www zależy przede wszystkim od ilości i zaawansowania prac. Wyższe cenowo oferty często wykraczają poza prostą realizację strony i sięgają także po aspekty biznesowe, by realnie pomóc klientowi.
