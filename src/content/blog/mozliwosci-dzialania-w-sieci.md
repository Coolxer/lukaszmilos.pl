---
slug: "mozliwosci-dzialania-w-sieci"
meta:
  title: "Jakie są możliwości działania w sieci dla firm?"
  description: "Dowiedz się, jak promować swoją firmę online, wykorzystując lokalne i globalne strategie, organiczne i płatne działania."
heading: "Jakie są możliwości działania w sieci dla firm?"
subheading: "Jakie media i kanały wybrać?"
leading: "Dowiedz się, jak wybrać odpowiednią strategię promocji dla Twojego biznesu, w zależności od grupy docelowej, typu działalności i długoterminowych celów"
image:
  src: "mozliwosci-dzialania-w-sieci.webp"
  alt: "Wskazanie palcem na ekranie laptopa, jakie są możliwości działania w sieci dla firm"
categories:
  - biznes
  - www
knowledgeBase: true
relatedPosts:
  - jak-zaczac-w-sieci
  - pozyskiwanie-ruchu-internetowego
date: "2024-08-03"
draft: false
---

## Lokalne i globalne.

Swoje działanie w sieci możemy ukierunkować na lokalną grupę odbiorców z pobliskich lokalizacji lub globalną z zakresu całego kraju, europy lub świata. Zależy to od zarówno od typu biznesu jak i celów długoterminowych.

Lokalnie konkurencja z pewnością będzie mniejsza, ale mniejsza będzie też grupa docelowa i potencjalne zyski. Naturalnie jeśli świadczymy usługi typowo stacjonarnie, to będzie najlepsza opcja. W przeciwnym wypadku warto stopniowo rozszerzać zakres swojej działalności.

## Organiczne i nieorganiczne.

Mowa o zdobywaniu ruchu internetowego, czyli wstępnego zainteresowania swoją ofertą. Oba typy ruchów wymagają pewnej wiedzy, umiejętności i zaangażowania, a także kosztów różnego rodzaju.

### Działania organiczne (w teorii bezpłatne).

Wyniki organiczne to darmowe wyniki wyszukiwania w sieci, za które się nie płaci (także jako ogłoszeniodawca). Budowanie widoczności organicznej sprawdza się długoterminowo i jest najlepszą długofalową drogą. Wymaga jednak czasu i nakładów: poświęcenia, zaangażowania lub kosztów w postaci zatrudnienia specjalistów, choć można to robić samodzielnie.

### Działania płatne (nieorganiczne).

Wyniki nieorganiczne to po prostu płatne reklamy, które wyświetlają się w odpowiednich miejscach, ale stanowią one dodatkowy koszt.

Działanie nieorganiczne sprawdza się zwłaszcza krótkofalowo, w przypadku sezonowości, wyprzedaży, uruchomienia produktu, itp. Może być jednak także stosowane w sposób ciągły, ale musi być poparte analityką, by nie przynosiło strat, bowiem zawsze oznacza ono koszty. Jeśli jednak jest ono prowadzone prawidłowo, to zyski te koszty przewyższają.

Działania reklamowe nie wzmacniają jednak naszej pozycji w sieci tak jak działania organiczne SEO. Oznacza to, że jeśli nie budujemy swojej widoczności w sieci i zaprzestaniemy działań reklamowych to bez reklamy niewiele zdziałamy (chyba że klienci nas zapamiętają i będą powracać lub polecą nas innym osobom).

## Pośrednie i bezpośrednie trafianie do klienta.

W zależności od zastosowanego kanału sprzedaży do klienta możemy trafiać pośrednio lub bezpośrednio. Pośrednio trafiamy do wszystkich, którzy nas poszukują w internecie, za pomocą wyszukiwarki, aukcji, czy profilii społecznościowych. Bezpośrednio trafiamy do klientów, którzy już nam zaufali i prezentujemy im treści na portalach społecznościowych, czy kampanii e-mailowej, wysyłając do nich wiadomości.

## Narzędzia, kanały, media.

Istnieje wiele narzędzi, kanałów i mediów, dzięki którym można w różny sposób rozwijać swoją działalność i trafiać do klientów. Wiele zależy od typu biznesu (zakres działania) i grupy docelowej (kto, gdzie, co i jak szuka) oraz konkurencji (gdzie ona jest, a gdzie jej nie ma).

### Wizytówka firmy na mapie (Google i Bing).

Konieczność dla każdej firmy mającej swoją siedzibę stacjonarną lub działającej w terenie w jakimś regionie. Dzięki niej można trafiać do lokalnych odbiorców, którzy znajdą Twoją firmę w sieci oraz dowiedzą się o niej kluczowych informacji (m.in. nazwa, kontakt, adres, godziny otwarcia, usługi). To często ich pierwszy kontakt z potencjalnym usługodawcą.

### Strona internetowa.

Przyda się każdej firmie, bo jest doskonałą możliwością prezentacji swojej oferty w sieci, umożliwiająca poznanie wielu szczegółów dot. usług czy produktów, wcześniejszych realizacji, ważnych kwestii i zaleceń czy możliwości kontaktu.

Strona internetowa jest niezależnym bytem, który pozwala budować markę firmy w sieci i zdobywać nowych klientów, a w kontekście wizytówki firmy na mapie stanowi jej świetne uzupełnienie i przekonuje klientów do podjęcia decyzji o wyborze jednego spośród grona ogłoszeniodawców. Mogę [zbudować dla ciebie stronę www](/oferta/tworzenie-strony-www/)

### Katalogi NAP.

Są to strony internetowe, które agregują (gromadzą i przechowują) informacje o różnych firmach. Zawierają one, chociażby podstawowe informacje takie jak nazwa, adres i dane kontaktowe. Ich celem jest uwiarygodnienie danej firmy w oczach odbiorców, a także zwiększenie jej widoczności w sieci.

### Rynki sprzedażowe.

Handlowanie w sieci własnymi produktami lub też produktami innych producentów, może być realizowane poprzez obecność na rynkach sprzedażowych (np. allegro, olx, facebook marketplace, itp.). Zaletą tych rynków jest brak obaw o kwestie techniczne, łatwiejszy dostęp do klienta, ale wadą jest duża konkurencja i opłaty.

### Sklep internetowy.

Narzędzie, które może okazać się przydatne firmom, które sprzedają zwłaszcza własnej produkcji przedmioty (choć nie tylko), nawet jeśli robią to stacjonarnie. Własny sklep internetowy pozwala na budowie własnej marki, otwiera nowe możliwości handlu w sieci i poszerzenia obszaru działania.

W przeciwieństwie do rynków sprzedażowych nie ma on wielu ograniczeń i opłat, ale z drugiej strony początkowo nie ma też dobrej widoczności w sieci i wymaga dbałości także o kwestie techniczne. Długofalowo jest to jednak lepsze rozwiązanie, choć ciągle warto korzystać w pewnym stopniu z rynków sprzedażowych. Chcesz [założyć własny sklep internetowy?](/oferta/tworzenie-sklepu-www/)

### Blog.

Blog okazuje się być dobrym pomysłem dla każdej branży i typu biznesu. Zawsze bowiem jest miejsce i okazja na dzielenie się wiedzą. Nieważne czy świadczysz usługi, czy sprzedajesz produkty, warto budować markę eksperta w swojej branży.

Dzięki publikowaniu treści poradnikowych czy eksperckich zyskujesz zaufanie, a także przyciągasz uwagę potencjalnych klientów, których możesz przekierowywać na stronę swojej konkretnej oferty. Warto, aby artykuły były wartościowe i faktycznie przydatne dla użytkowników.

### Platformy społecznościowe (Social media).

Kiedyś miejsca typowo rozrywkowe - dzisiaj także miejsca rozwoju biznesu, budowania świadomości marki i obsługi klienta. Facebook, Instagram, Twitter, Tiktok, Pinterest - to tylko niektóre z możliwości. Warto wiedzieć, gdzie przebywają nasi potencjalni klienci, by wybrać odpowiednie z nich.

Należy jednak pamiętać, że treści muszą być dopasowane także do typu platformy. Początkowo warto wybrać np. tylko dwie z nich i robić to dobrze, bo regularne tworzenie treści jest bardzo angażujące.

### Fanpage.

Mimo że należy on do platform społecznościowych, to warto go wyróżnić, bowiem może on stanowić swego rodzaju wizytówkę firmy i jest ciągle respektowany przez zdecydowaną większość.

Na stronie fanpage’a znajdują się bowiem cenne informacje firmowe, a sama treść w postaci postów pozwala angażować obserwujących.

Często potencjalni klienci tutaj zaglądają, by lepiej Cię poznać i utwierdzić się w swoim wyborze. To także doskonały kanał obsługi klienta, bowiem on już tu jest i nie musi korzystać z innych kanałów kontaktu.

### Youtube.

Świetna sprawa do budowania swojej marki jako eksperta w danej dziedzinie, a także dodatkowe cenne źródło ruchu internetowego i potencjalnych klientów. Typowa wyszukiwarka często bowiem promuje treści wideo na różne tematy pośród stron internetowych. Wideo w przeciwieństwie do tekstu działa multi sensorycznie, czyli oddziałuje na różne zmysły, przez co klientowi łatwiej jest podjąć decyzję i Cię wybrać.

### Płatne linki, artykuły.

Umożliwiają one pokazanie szerszemu gronu odbiorców, że istniejesz i co oferujesz przy pomocy witryn o większej popularności. Na tych witrynach umieszczany jest link np. do Twojej strony internetowej lub sklepu np. w ramach jakiegoś artykułu (pisanego przez kogoś lub Ciebie). Linki pochodzące z wiarygodnych źródeł prócz natychmiastowego efektu pozwalają także budować długotrwałą pozycję w sieci.

### Reklamy.

Wreszcie reklamy. W sieci też istnieją, ale o tym z pewnością już wiesz. Pora poznać to od innej strony. Najprościej rzecz ujmując można wyróżnić reklamy displayowe (pokazujące się na stronach internetowych, sklepach czy platformach) oraz wyszukiwania, czyli pokazujące się w wynikach wyszukiwania (na samej górze). Możemy wyróżnić np. Google Ads i Facebook Ads.

Reklamy mogą być stricte tekstowe, graficzne lub wideo. Reklamy z natury są płatne. Istnieją jednak różne formy tej płatności. Płatność z góry za pokazywanie reklamy lub płatność dopiero po kliknięciu na daną reklamę. Potrzeby są różne, a temat szeroki - nie pora jednak na szczegóły.

## Co wybrać?

Możliwości jest wiele, a działania nieograniczone. Nie sposób ich wszystkich realizować, zwłaszcza w małym zespole ze względów czasowo-budżetowych. W moich działaniach postanowiłem skupić się na kwestiach najważniejszych dla Twojej firmy, zwłaszcza jeśli dopiero zaczynasz. Nawet tutaj jest wiele elementów, których początkowo nie będziemy poruszać. Inne kwestie przyjdą z czasem, gdy będziesz chciał(a) promować się szerzej i się rozwijać. Jednak od czegoś trzeba zacząć …

Pomijając kwestie czy i co już posiadasz, kluczowe jest to czym się zajmujesz, jaka jest Twoja konkurencja oraz co chcesz osiągnąć. W działaniu w sieci ważna jest analiza i planowanie działań, bo tylko dzięki realizacji jakiejś strategii i systematyczności działania możesz osiągnąć sukces. Analiza na początku jest bardzo ważna, bo ustala Twój główny kierunek działania. Oczywiście w przyszłości mogą i prawdopodobnie będą następować zmiany, ale główny nurt pozostanie.

Po pierwsze trzeba wiedzieć, jaka jest charakterystyka twojego biznesu. Czy świadczysz usługi lokalnie czy globalnie, a może sprzedajesz produkty? To wpływa na wybór odpowiednich mediów.

Po drugie trzeba wiedzieć kim i gdzie są twoi klienci. Jaka jest twoja grupa docelowa. Jakie problemy i zainteresowania mają ci ludzie. W jaki sposób mogą szukać twoich usług.

Po trzecie, jaka jest twoja konkurencja i jak ona działa. Musisz wyciągnąć od niej to, co najlepsze, unikać jej błędów i znaleźć punkty wyróżnienia dla siebie.

Trzeba pamiętać, by nie porywać się z motyką na słońce i próbować działać wszędzie. Bez większego zespołu lub odpowiednich automatyzacji, to niemal niemożliwe. Trzeba wybrać kilka najistotniejszych dla biznesu kanałów i tam systematycznie działać.

### Przykłady.

Poznałeś(aś) wiele możliwości, a to tylko niektóre z nich i przedstawione bardzo ogólnie. Zastanawiasz się, co będzie dla Ciebie najlepsze? Co wybrać? To kwestia dość indywidualna, ale mogę przedstawić Ci dwa przypadki, które z pozoru nie mają wiele wspólnego z siecią. Jeśli tutaj widać możliwości, to są one wszędzie indziej.

#### 1. Jesteś lokalnym usługodawcą (np. mechanikiem lub fryzjerką).

- **obowiązkowo**: wizytówka firmy na mapie, strona internetowa, katalogi NAP
- **zalecane**: blog, youtube, fanpage

Nastawiasz się zatem na lokalnych klientów, Dzięki wizytówce, stronie i katalogach mogą Cię oni z łatwością znaleźć i do Ciebie trafić, a także poznać Twoją ofertę. Zalecane jest prowadzenie bloga, kanału youtube lub fanpage’a, by dzielić swoją wiedzą ekspercką i pokazywać nowości oraz swoją pracę. Dzięki temu budujesz swoją wiarygodność i zaufanie w oczach klientów. Dodatkowy kanał social media nie jest tutaj wymagany, choć w przypadku fryzjerki może się przydać do prezentacji nowoczesnych fryzur.

**Alternatywa**

Z drugiej strony trzeba mieć na uwadze, że np. lokalna fryzjerka może się rozwijać i działać szeroko. Przecież możesz sprzedawać także kosmetyki - wtedy warto początkowo wybrać platformy sprzedażowe. Płatne linki i reklama raczej nie będą konieczne w przypadku lokalnego działania, chyba że przebywasz w mieście o dużej konkurencji w swojej branży, ale już w przypadku sprzedaży zwłaszcza we własnym sklepie internetowym - owszem.

#### 2. Jesteś lokalnym sprzedawcą.

- **obowiązkowo**: wizytówka firmy na mapie, strona internetowa, katalogi NAP
- **zalecane**: blog, youtube, fanpage

Znowu nastawiasz się na lokalnych odbiorców, więc powinieneś(aś) stosować głównie lokalne działania, które pozwolą Twoim klientom dowiedzieć się o Tobie. Dodatkowo wspierasz to blogiem, youtube czy fanpage, dzięki czemu budujesz wizerunek swojej marki.

**Alternatywa**

Możesz jednak postanowić i spróbować rozszerzyć swoją działalność. Na początek dobrym pomysłem będzie zainteresowanie się platformami sprzedażowymi, zanim otworzysz własny sklep internetowy. Musisz zweryfikować, czy Twoje produkty są pożądane. Dodatkowe kanały media nie są tutaj obowiązkowe, choć to też zależy od typu produktu. Reklama? Nie zawsze będzie konieczna, bo wykorzystujesz rynki sprzedażowe, na których możesz się promować.

## Podsumowanie.

Nawet w przypadku lokalnej firmy działalność w sieci jest polecana. Trzeba wziąć pod uwagę to, gdzie i w jaki sposób klienci poszukują naszych produktów lub usług i się tam znaleźć. Nie można zapominać o właściwościach, jakimi charakteryzują się poszczególne media. Trzeba mieć także na uwadze plan i strategie działania oraz nie uruchamiać zbyt wielu źródeł. Liczy się bowiem profesjonalizm, systematyczność i konsekwencja działania.
