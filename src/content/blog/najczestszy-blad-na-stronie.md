---
slug: najczestszy-blad-na-stronie
meta:
  title: Najczęstszy błąd na stronie www
  description: Dowiedz się jaki jest najczęstszy błąd na stronie www? Czy czasami nie występuje także u Ciebie?
heading: Najczęstszy błąd na stronie www
subheading: Co najczęściej jest źle zrobione?
leading: Jaki jest najczęstszy błąd na stronie www i jak go naprawić? Obserwacja i ocena wielu stron www pozwoliła mi wyłonić jeden ważny i główny błąd pojawiający się na wielu stronach internetowych.
image:
  src: najczestszy-blad-na-stronie.webp
  alt: Podstawowy błąd 1+1=2, a nie 3
categories:
  - www
knowledgeBase: false
relatedPosts:
  - przyczyny-slabych-stron
  - tworca-niedoskonaly
  - samodzielna-strona-dlaczego-nie
date: 2024-08-03
draft: false
fmContentType: blog
---

## 1. Co to za błąd?

Błąd związany jest ze stosowaniem nagłówków na stronie internetowej.

### 1.1. Brak nagłówka H1 na podstronie.

Zdarza się, że na stronie nie ma najważniejszego elementu oprócz tzw. meta title, czyli nagłówka H1. Najczęściej jest to spowodowane użyciem obrazu z tekstem (choć roboty indeksujące nie odczytują tekstu z obrazu) lub po prostu rozmiar tekstu był za duży, więc skorzystano z nagłówka H2, co jest oczywiście błędem.

### 1.2. Kilka nagłówków H1 na podstronie.

Odwrotna sytuacja, czyli zastosowanie kilku nagłówków na jednej podstronie. Ewidentny i kardynalny błąd, który zdecydowanie niszczy SEO strony www.

### 1.3. Nieodpowiednia struktura nagłówków.

Stosowanie nagłówków w nieodpowiedniej kolejności, zapominając o ich wadze i zagnieżdżaniu. Ten błąd jest zdecydowanie najczęstszy spośród błędów z nagłówkami.

## 2. Dlaczego występuje problem z nagłówkami?

Prawdopodobnie z niewiedzy. Występuje on częściej u laików, którzy samodzielnie stworzyli swoją stronę www, ale zdarza się także u specjalistów, zwłaszcza wariacja związana ze strukturą nagłówków.

Problem wynika też z nieodpowiedniej wielkości nagłówków, które nie pasują twórcy strony w odpowiednim miejscu. Standardowa wielkość nagłówków wedle wielu skal dopasowana jest do formatu blogowego. Tymczasem układ strony, np. karty w wierszu, często wymagają znacznie mniejszej czcionki, niż ma ją ustawiony stosowny nagłówek. Wiele osób, zamiast zmienić rozmiar czcionki - zmienia wtedy nagłówek na zupełnie inny, niszcząc semantykę i SEO swojej strony www .

## 3. Jak to rozwiązać? Jak robią to profesjonaliści?

Odnośnie nagłówka H1 jest jedna ważna zasada, w której trzeba stosować tylko jeden nagłówek H1 na daną podstronę i powinien on być unikatowy w obrębie całej domeny.

Jeśli natomiast chodzi o strukturę nagłówków, to musi być ona uporządkowana. Tutaj najważniejsza jest semantyka i odpowiednie zagnieżdżanie. Najlepiej jest oddzielić style (rozmiar i grubość czcionki) od semantyki (h1,h2, h3, ... div, p).

Profesjonaliści robią to tak, że definiują zmienne lub klasy odpowiadające stylom dla poszczególnych elementów (heading-style-h1, heading-style-2, heading-style-h3, ... text-base, text-lg), czasami równocześnie przypisując jednakowe style domyślnie elementom semantycznym (h1, h2, h3 ...). Semantykę stawiamy na pierwszym miejscu i tak tworząc sekcję z kartami - nagłówek sekcji ma znacznik H2, a nagłówki kart H3. Okazuje się, że tekst w kartach jest za duży więc aby go zmniejszyć, nie zmieniamy znacznika, ale dodajemy mu styl nagłówka h5, przez co jest mniejszy, ale nadal poprawny semantycznie.

## 4. Dlaczego warto naprawić te błędy?

Nagłówki na stronie internetowej są kluczowe w kontekście optymalizacji strony pod kątem SEO. Algorytmy wyszukiwarki zwracają na nie naprawdę dużą uwagę i na jej podstawie oceniają jakość i treść strony www.

## Podsumowanie.

Nagłówki na stronie www dla wielu potrafią być problematyczne. Jest to jednak bardzo prosta sprawa, jeśli poznasz ich tajniki.
